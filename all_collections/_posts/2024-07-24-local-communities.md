---
layout: post
title: Lokal Komüniteler ve Yerellik
date: 2024-07-24
categories: ["Lokal", "Adem-i Merkeziyetçilik", "Mahalle"]
---

Lokal komüniteler güçlendirilmeli, sorunlara daha hızlı çözüm bulunur. İnsan ilişkileri de tekrar lokalleşmeli, insan eliyle yazılan algoritmaların bireyi, gerçek hayatta tanıması mümkün olmayacak insanlarla tanıştırdığı uygulamalar yasaklanmalı. Sanal aleme de sınırlar getirilmeli. İnsanlar onları ilgilendirmeyen şeylere ulaşamamalı ve alakaları olamayan konularda fikir beyan edememeli. Sosyal medya gerçek dünyadaki paternlere uygun tasarlanmalı. "A" kişisi ile "B" kişisinin gerçek hayatta bir nevi bağlantısı yoksa internet üzerinden de tanışamamalı bu kişiler. Lokalleşmenin arttığı bir evrende insanlar daha çok sorumluluk alacaklardır, atacakları adımları daha çok düşünecekler ve suçlular daha hızlı cezalandırılacaklardır, sorunlar daha hızlı çözülecektir. Kendi lokal sorunlarımıza çözüm bulamazken dünyadaki sorunlara sosyal medya üzerinden çözüm bulmaya çalışmak ironik. Bireye önem verilmeli ki toplum güçlensin. Global dünyada birey yutulmaya mahkum. İdeolojiler, propagandalar, kültürel emperyalizm karşısında yerel bilinci olmayan birey savrulur gider. Bunun haricinde siyasi olarak da yerelliğin güçlendirilmesi lazım. Yoksa en baştaki siyasetçi ile halk arasında bir kopukluk olur...